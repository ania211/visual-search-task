# visual-search-task
Visual search task experiment for cognitive science


Project developed in PsychoPy and Python 3.9


Zadanie Visual Search Task - specyfikacja 

 

Poszukiwanie wzrokowe stało się powszechnym i ważnym narzędziem do badania wielu zagadnień kluczowych dla aktywnego widzenia i poznania, od widzenia przestrzennego, uwagi i kontroli okoruchowej, po pamięć, podejmowanie decyzji i nagrody. Wyszukiwanie wizualne (ang. Visual search task; Bundesen, Pedersen, 1983; Treisman, 1982) to rodzaj zadania percepcyjnego wymagającego uwagi, które w głównej mierze obejmuje aktywne skanowanie środowiska wizualnego pod kątem określonego obiektu lub cechy (celu) wśród innych obiektów lub cech (dystraktorów). Po każdej próbie przeszukiwanie powinno rozpocząć się od nowa, dlatego ważne jest skupienie uwagi na punkcie fiksacji. Próby bez targetu mają na celu zapobieganie reagowaniu bez wcześniejszego przeszukania tablicy.  

Cel zadania polega na tym, aby jak najszybciej zareagować w momencie wychwycenia targetu, czyli wcisnąć klawisz spacji. 

 

Opis eksperymentu: 

 

Do eksperymentu zastosowana została matryca 5x5 (25 pól, obramowania pól nie są widoczne w trakcie trwania eksperymentu). Każdy bodziec jest wyśrodkowany w polu i w równych odstępach i liniach. Punkt fiksacji (czarny krzyżyk) został ustanowiony na samym środku matrycy. Kluczem reakcyjnym jest spacja, którą należy wcisnąć, gdy zauważony zostanie na ekranie target – litera „A” czerwona i nieodwrócona (o jeden punkt większa od dystraktorów). W próbach, w których cel nie jest obecny, nie należy reagować, ale zaczekać na wyświetlenie kolejnej matrycy.  

W danej próbie (z celem) na ekranie w losowych miejscach w matrycy wyświetlają się dystraktory (dowolnie dobrane spośród 3 rodzajów, na 15 polach) oraz target. Przed rozpoczęciem właściwego eksperymentu przewidziana jest sesja treningowa na zapoznanie się z zadaniem. Zaplanowano 2 sesje eksperymentalne po 50 triali. Po pierwszej wyświetlony zostanie komunikat o przerwie, a po reakcji badanego oznaczającej gotowość do kontynuowania zadania rozpocznie się druga.  

Przykładowy wygląd ekranu z punktem fiksacji oraz próby z targetem: 

 

 

Szczegóły dotyczące bodźców i ich prezentacji: 

 

Opis targetu oraz dystraktorów: 

Bodziec cel – litera A w kolorze czerwonym, nieodwrócona: 

Prezentacja w losowym polu na matrycy  

Czas prezentacji bodźca – do momentu reakcji osoby badanej lub 3000ms 

Reakcja – wciśnięcie spacji 

Nie pojawia się w 36% triali (18/50) 

Dystraktory – 3 rodzaje: litera A w kolorze pomarańczowym (odwrócona lub nie), odwrócona litera A w kolorze czerwonym: 

Wypełniają 15 miejsc z 25 na ekranie 

Dobierane losowo do każdej próby z 3 rodzajów dystraktorów 

 

Kolory: 

- tło – białe 

- target – czerwona litera A, czcionka większa o jeden punkt 

- dystraktory – pomarańczowe A (odwrócone lub nie), czerwone A odwrócone 

- punkt fiksacji – czarny krzyżyk (zawsze; na środku matrycy) 

 

Instrukcja: 

Przed rozpoczęciem prób, na ekranie pojawi się instrukcja wyjaśniająca co badany powinien nacisnąć, wyjaśnienie targetu oraz co należy zrobić w przypadku jego braku na ekranie. Właściwy eksperyment zostanie poprzedzony sesją treningową składającą się z 5 prób, do której również będzie przedstawiona instrukcja. Sesja eksperymentalna będzie poprzedzona informacją o jej rozpoczęciu. 

 

Opis próby: 

Eksperyment złożony jest z 2 sesji po 50 wyświetleń.  

Sesja treningowa – 5 wyświetleń: 

Punkt fiksacji – 800ms 

Wyświetlenie matrycy z bodźcami – 3000ms lub do momentu wciśnięcia spacji 

Pusty ekran – 800ms 

Sesja eksperymentalna – 2 sesje po 50 prób: 

Punkt fiksacji – 800ms 

Wyświetlenie matrycy z bodźcami – 3000ms lub do momentu wciśnięcia spacji 

Pusty ekran – 800ms 

Po zakończeniu pierwszej próby informacja o przerwie i rozpoczęcie drugiej po reakcji badanego. 

 

Do zarejestrowania w pliku wynikowym: 

Sesja treningowa czy eksperymentalna 

Lista zawierająca bodźce, które zostały wyświetlone w danej próbie 

Próba z celem czy bez 

Jeśli z celem, miejsce celu w matrycy 

Reakcja osoby badanej lub brak 

Jeśli zareagowano, czas reakcji osoby badanej 

 

Literatura cytowana: 

Bundesen, C., Pedersen, L.F. Color segregation and visual search. Perception & Psychophysics 33, 487–493 (1983). https://doi.org/10.3758/BF03202901 

 

Treisman, A. (1982). Perceptual grouping and attention in visual search for features and for objects. Journal of Experimental Psychology: Human Perception and Performance, 8(2), 194–214. https://doi.org/10.1037/0096-1523.8.2.194 

 
